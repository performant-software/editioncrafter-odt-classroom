<text xmlns="http://www.tei-c.org/ns/1.0" xml:id="transcription"><body><pb facs="#f0002"/><div facs="#f0002"><p>Hierosme De Gourmont, A Tous ouvriers, Orfeurs, Tailleurs, Graveurs, Painctres, Brodeurs, Tapistiers, &amp; aultres hommes de bon esprit, studieux, de l’antiquite vraye, &amp; parfaicte pourtraicture.
S.
IAY Tousjours iusques icy travillé, &amp; travaille encore (mes amys) de vous representer en papier ou Charte, ce que i’ay peu retirer de la vraye &amp; parfaicte pourtraicture, tant de l’antique, que moderne, Itallye, France, Allemaigne, &amp; pays du levant: ie dis non seulemente ce qui appartient a l’architecture, qui doibt estre con duicte avecq’ raison, extraicte des meilleurs autheurs, tant Grecz que Latins &amp; vulgaires. Mais aussi entrant que touche la graveure, sculpture &amp; pourtraicture pour les Orefevres ioyaulliers, co[n]partimentz, extraictz de l’antique, conduictz toutefois &amp; ordon[n]ez, plus pour co[n]tenteme[n]t de loeil q[ue] par reigle qui s’en sceust don[n]er a instruyre: voulant en cedict endroict aussi bie[n] vous satisfairem co[m]me ie pe[n]se avoir faict &amp; faire, de iour en iour a tous vrays amatheurs des scie[n]ces Mathematiques. Et mesme de la Cosmographie: en laq[ue]lle avecques l’ayde &amp; faveur du treschrestien &amp; magnanime Roy Francoys, premier de ce nom. Avons do[n]ne quelque lustre a l’occasion des
carthes particulieres, que i’ay avecques grandz frais, faict venir des pays d’Italye, &amp; Allemaigne, Et exposer en vente en ceste ville de Paris. Or pour vous donner plus grande occasion de contentement, Voicy ung livre de Moresques qui s’offre pour vous estre presenté: mais entendez que tout ainsi comme elles sont, autant naifues &amp; vrayes qu’il est possible les avoir peu trouver, Aussi ont esté taillees par l’ung des excellens d’entendement de cest art. Recevez le done d’aussi bonnne part comme de bon cueur le vouse presente: &amp; vous affeurez qu’il ne s’en trouvera sorte qui se puisse offrir a estre mys en oeuvre que n’ayez exemple en iceluy livre, Que si ie congnois qu’il soit de vous prins en gre, ie prendray peine de vous mettre en lumiere oeuvre que avrez plus agreeable d’autre qui sera de plus grande marque &amp; estoffe plus enrichie, &amp; myeulx relevee. A Paris le premier iour de May, mil cinq cens quarante six.

</p></div></body></text>