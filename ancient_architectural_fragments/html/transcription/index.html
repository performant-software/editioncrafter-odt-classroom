<tei-text xml:id="transcription" id="transcription" data-origname="text"><tei-body data-origname="body"><tei-pb facs="#f0001" data-origname="pb" data-empty=""></tei-pb><tei-div facs="#f0001" data-origname="div"><tei-p data-origname="p">IACOBVS ANDROVETIVS DV CERCEAV / LECTORIBVS.S. 
CUM NACTUS ESSEM DUODECIM FRAGMENTA STRUCTURÆ VETERIS COMMENDATA MONUMENTIS A LEONARDO THEODORICO HOMINE ARTIS PERSPECTIVÆ PERITISSIMO, QUI NUPER OBIIT ANTVERPIÆ, MIHI VISUS SUM OPERÆ PRECIUM FACTURUS, SI EA IN LUCEM EMITTEREM, TUM PROPTER MEUM ARTIS ILLUSTRANDÆ STUDIUM, TUM QUOD EJUSMODI VIDERENTUR ESSE, UT OMNIBUS STUDIOSIS ANTIQUITATIS NON MEDIOCREM UTILITATEM CUM VOLUPTATE CONJUNCTAM AFFERRE POSSENT. QUANDO VERO NON EST MEUM INVENTUM, NOLUI QUICQUAM ADDERE AUT DETRAHERE AUTHORIS DESCRIPTIONI, NE HOMINEM DEBITA LAUDE MERITAQUE FRAUREM, NEVE ALIENAM VIDERER INDUSTRIAM VENDICARE VELLE. QUARE SI QUEM FRUCTUM
HINC VOS PERCEPISSE SENTIETIS, IPSI LEONARDO ACCEPTUM FERTE. SOLUM A VOBIS POSTULO, UT BONI CONSULATIS MEAM DILIGENTIAM IN IIS EDENDIS, QUÆ USUI VOBIS ESSE POSSUNT. VALETE. AURELIÆ, 1550.

</tei-p></tei-div></tei-body></tei-text>